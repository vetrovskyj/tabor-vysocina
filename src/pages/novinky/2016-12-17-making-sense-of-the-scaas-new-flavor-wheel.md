---
templateKey: article-post
title: Optika Volyně má nový web!
date: 2021-07-24T14:00:00.000Z
description: Dne 24. 7. 2021 jsme zákazníkům představili nový podnikový web,
  díky kterému bude snazší získávat informace o naší provozovně, optometrických
  službách, zboží, vybavení a aktuálním dění.
featuredpost: false
featuredimage: /img/web-foto.jpg
tags:
  - web
  - novinky
---
![](/img/web-foto.jpg)

Web vznikl ve spolupráci s [Janem Větrovským](https://www.linkedin.com/in/jan-vetrovsky/), který jeho tvorbu dokumentuje i ve své bakalářské práci. Je navržen tak, aby splňoval požadavky našich zákazníků. Cílem bylo vytvořit jednoduché, intuitivní ale zároveň informačně nabyté a funkční rozhraní, díky kterému bude mít zákazník přehled o všech důležitých aspektech volyňské optiky.

## Obsah webu

Obsah je členěn do jednotlivých stránek tak, aby byly související informace co nejvíce sloučené do smysluplných celků. Návštěvník webu by tak neměl mít problém rychle se zorientovat a najít požadovanou informaci v co nejkratším časovém úseku. Víme totiž, že Váš čas je drahocenný a chceme Vám tak interakci s naší optikou usnadnit, jak jen to je možné.

Na webu tak velmi rychle najdete například otevírací dobu, adresu provozovny, recenze, novinky, nabízené produkty a služby i shrnutí hlavních zájmů Optiky Volyně. Vše je rozděleno do 5 hlavních oblastí:

* Hlavní stránka
* Novinky
* Sortiment
* Reference
* Kontakty

## Nová image

S novým webem přichází také nová image Optiky Volyně laděná do modré a zelené barvy pro navození atmosféry zdraví a životního stylu. Stejnobarevné je také nové **logo**, které znázorňuje rysy lidského oka.

![](/img/logo.svg)

## Technologie

Web Optiky Volyně je vytvořen za pomoci frameworku GatsbyJS, značkovacího jazyku HTML a kaskádových stylů. Snažili jsme se zároveň o co nejlepší optimalizaci výkonu i optimalizaci pro vyhledávače, aby se web rychle načítal, správně fungoval a byl snadno nalezitelný. 

## Budoucnost

Postupně bychom web rádi rozšiřovali a to jak po obsahové, tak funkcionální stránce. Již nyní se díky novým webovým funkcím snadno dozvíte o novinkách, upozorněních či kontaktujete naší provozovnu. Kdo ví, třeba bude možné postupem času online realizovat i rezervace návštěv či nákup samotný.